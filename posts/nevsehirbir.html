<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Nevşehir, Bir</h2>

<h3>Ağustos 3, 2014</h3>


<p>

Nevşehirden merhabalar..
<br /><br />
![nev1](/assets/images/nev1.jpg)

![nev2](/assets/images/nev2.jpg)

![nev3](/assets/images/nev3.jpg)
<br /><br />
Evet bu yazımızı Nevşehirden yazıyoruz. Mustaamın yarınki (pazar) düğünü için Nevşehire vardık bu sabah. Saat 8 gibi Mustaam terminalden geldi aldı beni. Nevşehir merkezde arabayla bir tur attıktan sonra beni Ürgüp otobüslerinin kalktığı yere bıraktı. Ürgüp'e yaklaşık onbeş dakikalık yolculuktan sonra vardık. Mustaam da işlerini halletmek için geri döndü.
<br /><br />
Ürgüp'e geldim gelmesine ama yer bilmem etmem, kaldım öyle. Cumartesiden gelme fikrini Baran abim attı ortaya, git gezersin işte deyu. İlkin sıcak karşılamasam da sonradan ısındım. Gezilecek yerler hakkında bir kaç yazı okumak dışındaki tek hazırlığın nokia here city lens programını yüklemek ve internet paketi almak oldu.
<br /><br />
Otobüsle gelip uçakla dönmek planımdı. İlk kısmı gerçekleşti, inşaallah pazartesi de uçakla dönmek istiyoruz. Otobüste beklemediğim olay Türk insandan çok yabancı turistlerin olmasıydı. Hani şaşırmak demeyelim ama beklemediğim, önceden aklıma gelmeyen birşeydi. Sonuçta haftasonu ve yaz mevsimi. Şehir de Nevşehir hani..

<br /><br />
Ürgüp'te city lensi çalıştırdım ve gezilecek yerlerden temenni tepesi'ni buldum. Bir yandan da internetten bulduğum yazılarda buranın ziyaret edilmesi gerekliliğini okudum. Bile bilmeye çıktım, navigasyon daha tepeye çıkmadan geldin dedi, o yüzden bile bilmeye çıktım. Tepeye çıkarken Asmalı Konak dizisinin çekildiği konağın girişinine denk geldim ama girmedim içine. Tepeye çıktım manzarayı seyredip bir kaç resim çektim. Tüm Ürgüp'ü görebiliyorsunuz. Ardından gerisin geriye dönüp aşağı inmeye başladım. Dönüşte konağa girdim. Mutfak ve yatak odası görülebiliyor, diğer odalar kilitli. Yeni bir dizi çekilecekmiş sanırım. Öyle dedi girişteki adam. Giriş 2 lira bu arada. Oradan döndüm Ürgüp merkeze ve bir pidecide pide yiyip büyük bardakta çay içtim. Bir de bir tabak domates dilimleyip getirdiler pidenin yanına. İlk defa karşılaştım bununla. Domatesi pek sevmesem de son zamanlarda daha önceki soğan olayımız gibi hafiften sevmeye başladım herhalde. Ya da pidenin yanında bugün iyi gitti, bilmiyorum. Pide güzeldi, kavurması oldukça az olsa da eti gayet güzeldi. İsmini almayı akıl etmedim ama çok uzun zaman geçmemesi şartıyla tekrar gelirsem yerini bulurum diye düşünüyorum.
<br /><br />
![nev4](/assets/images/nev4.jpg)

![nev5](/assets/images/nev5.jpg)

![nev6](/assets/images/nev6.jpg)
<br /><br />
Ardından ne yapabilirim, hangisi daha iyi olur, nereye gidebilirim diye düşünürken  mağaralara olan ilgimden dolayı Derinkuyu yer altı şehrine gitmeye karar verdim. Otobüs yoktu, mecburen 70 lira verip taksiyle gitmek zorunda kaldım. Derken taksici amcayla konuşurken günlük 150 liraya taksiyi kiraladıklarını söyledi, önemli yerlere götürüp yolcu gezerken orada beklediklerini söyledi. Kafama yattı, mümkün olursa yarın yaparım diye düşünüyorum.
<br /><br />
Derinkuyu yer altı şehrine gittim,, müzekart çıkartıp giriş yaptım. Söylemek lazım ki bu şehrin tarihi eserleri Hristiyanlar tarafından yapılmış hep. Şimdi yeraltı şehrinde ne kadar doğallık var ne kadarı insan yapımı bilmiyorum ama tamamen el yapımı ise gerçekten şaşılası insanları o eski tarihlerde öyle bir yapı ortaya çıkarması.
<br /><br />
Kaç kat aşağı indim bilmiyorum ama sanırım on metreden fala aşağı inmişimdir. Havalandırması çok etkili, en dip odalarda bile havasızlıktan eser yok. Tabi kuru bir hava var orası ayrı. Doğal bir klima havası gibi.
<br /><br />
Aşağı inen merdiven veya geçitler çok alçak ve çok dar. Sırt çantasıyla giderseniz bir de bizim gibi, yukarı çıkarken sürtünme sesiyle irkilmeniz muhtemel. Tabii çantanızın çizilmesi de. Yaklaşık bir buçuk saatimi burada geçirdim diyebilirim, dışarısı, müze kart vesairesi ile birlikte. Gayet büyük bir şehir. Şu halde bile daha gidilmesine izin verilmeyen pek çok odası ve devamı varmış.
<br /><br />
Gitmeden önce bi mağara hevesimi gideririm diye umuyordum ama yapı olarak daha çok sığına gibi, sarkıç vesaire yok örneğin. Odalar da yine çoğunlukla alçak. Bu kadar yapmışken neden daha uzun tavanlar yapmamışlar diye sormadan edemiyorum.
<br /><br />
![nev7](/assets/images/nev7.jpg)

![nev8](/assets/images/nev8.jpg)

![nev9](/assets/images/nev9.jpg)
<br /><br />
Buradan Kaymaklı yer altı şehrine Saatte bir kalkan Nevşehir otobüsü ile geçtim. Aralarında yaklaşık on kilometrelik bir mesafe var. Şimdi diğerine göre epey küçük iki veya üç kattan bahsedebiliriz yer altına doğru. Taş yapıları da biraz farklı sanırım. Fakat burası daha çok labirente benziyor gibi. Geldiğim yönü bulamamam anlamında kayboldum diyebilirim. Odalar ve geçitler birbiriyle çok bağlantılı ve ilişkili. Derinkuyuda ise daha direkt ve basit bir yapı hakim.

<br /><br />
![nev10](/assets/images/nev10.jpg)

![nev11](/assets/images/nev11.jpg)

![nev12](/assets/images/nev12.jpg)

![nev13](/assets/images/nev13.jpg)
<br /><br />
Buradan sadece Nevşehir merkeze otobüs olduğu için mecburen oraya gittim. Varırken Mustaam aradı, kız tarafını kuaföre getirmiş, o arada biz de sabah bahsettiği şirin dönerde birer et döner yedik. Döner söylediği gibi gerçekten çok güzel. Belki de yediğim en güzel et döner diyebilirim. Kuyruk yağı kullanıyorlarmış, ondan böyle güzel dedi Mustaam, tabi etin kaliteli olması da çok önemli.
<br /><br />
Sonrasında geceyi geçireceğim Gülşehir'deki öğretmen evine bıraktı beni. Şimdi yarın ola, hayrola..
<br /><br />
Bunu telefondan yazdım, resimleri eve dönünce eklerim inşallah. Hatalar varsa da bakarsınız düzeltiriz..
<br /><br />
Haydi hayırlı geceler..






</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>