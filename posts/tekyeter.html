<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Tek Yeter, İki Ol!</h2>

<h3>Ağustos 1, 2017</h3>


<p>

Merhabalar. 
<br /><br />


Epey uzun süredir bir şeyler karalamıyoruz. Sanki hayatta misyonumuzu tamamlamış, söylenecek bütün sözleri konuşmuş; yazmaya, aktarmaya hatırlamaya değer bir şey bırakmamışız gibi. Yapmak istediklerimizi tamamlamışız da buradan gitmek istermişiz gibi..
<br /><br />
Şöyle bir düşünce geliyor aklıma. Belki de yukarıda yazdıklarımda haklıyım. Haklı olabileceğimi düşünüyorum. Gerçekten de buraya yazacaklarım, aktaracaklarım bitti, hislerim, düşüncelerim tamamlandı. Fakat burada meselemiz zaman mefhumu. Hayattaki misyonumuzu tamamlamış değiliz mutlak ama tek olmaktaki misyonumuzu tamamlamış olmalıyız. Belki de tamamlamanın da ötesinde geç mi kalıyoruz?
<br /><br />
Tek olarak yaşayacaklarımız, düşüncelerimiz bitti. Bitmedi ama  bitmesi gerekiyor gibi. Yazacaksak, hatırlatacaksak artık iki kişilik olmalı. İki kişi bir düşünmeli, iki  kişi bir aktarmalı, iki kişi bir hatırlatmalıyız. İkimiz bir olmalı, biz olmalı.. -Elbette bizim bu yazılarımızda geçen ve belki de bundan sonraki yazılarımızda geçecek olan biz kelimesinden değil, gerçek 'biz'den bahsediyorum, iki kişilik bir 'biz'den..- Biz olmalı, biz ile daha güzel olmalı, daha bilgili, daha erdemli, daha imanlı, daha da donanımlı olmalıyız. Daha gelişmiş ve Rabbine daha yakın olmalıyız. Geliştirdiğimiz duyguları, düşünceleri, yeni bilgilerimizi, deneyimlerimizi, güzelliklerimizi öylece aktarmalıyız. Belki de bunu bekliyoruz yazmak için. Biz olmalı, geleceğimize yeni yollar açmalıyız. Nasipse vazifemiz olacak neslimizin üzerinden gideceği yolları imar etmeliyiz.
<br /><br />
Bunlar için mi bekliyoruz?
<br /><br />
Tek olmanın eksik bir yönü bu soru işaretlerimiz. İki olsaydık soru işaretlerimiz cevaplanır sizi de düşüncelere boğmazdık. İki olsaydık planlarımız, programlarımız, göz göze, diz dize günler ve gecelerimiz olurdu..
<br /><br />
Peki etrafımıza baktığımızda ne kadarı olurdu? Oluyordu? Hayaller güzel, Rabbim gerçekleştirebilmeyi nasip eylesin. Güzel düşüncelere kavuşabilmeyi, aktarabilmeyi, hatırlayabilmeyi ve bunlarla beraber yol gösterebilmeyi nasip eylesin.
<br /><br />
Elbette misyondan kastımız kişinin algısına göre değişebilir. Kişinin dünyaya gelme amacı bellidir, fakat birey olarak da yükümlülükleri, görevleri mevcuttur. Bunların yanında kendiyle alakalı düşünce, hedef, beklentileri olabilir. Kastımımızın daha çok son bahsi geçenlerde olması anlatılmak istenendir.
<br /><br />
Üslubumuzu son derece samimiyetsiz ve yazımızı da zorlama bulduğumu söylemeliyim, fakat bir yerlerden devam etmek adına yayımlamak istiyorum..
<br /><br />
Hayırlı geceler..
</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>