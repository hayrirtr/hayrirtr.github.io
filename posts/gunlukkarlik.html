<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Günlük Karlık</h2>

<h3>Nisan 25, 2015</h3>


<p>


Hayırlı günler.
 
<br /><br />
Şu son iki üç gün içinde geçenlerle ilgili bir iki not düşmek istiyorum. Öncelikle çarşamba günü sabah namazının ardından yola koyulduk. Anneannemleri köye bırakmak için. Giderken Karabük yolunu dönüşte ise Bartın yolunu kullandık. Nisan ayının 22'si ve Anadolunun bir çok bölgesinde kar yağmakta. Karabük ve Bartın dağlarında da karlar gözükmekte. Çarşampayı Perşembeye bağlayan gecede de köyde kar yağışı oldu. Gün doğduktan sonra erise de bazı tepelerde görülüyordu..
 
<br /><br />
Dönüş yolunda Dorukhan tüneli girişinde yemek yedik. Babamla ben Alabalık annem ise köfte yedi. Balıklar da köfte de oldukça lezzetliydi. Aperatif olarak, belki biraz da satarız düşüncesiyle ikram edilen tereyağ ve bal'ı da babam oldukça beğendi. Tekrar gidilesi, yemek yenilesi güzel bir mekan olarak aklımızda ve notlarımızda kalmış oldu.
 
<br /><br />
Bir iki satırda yol ile ilgili yazacağım. Dorukhan tünelinden çıkınca Mengen'e kadar yağ gibi bir yol var. Yeni tamamlandığını sandığım bir yol. Tertemiz, sakin, deniz gibi bir yol. Saatlerce böyle bir yolda araba kullanmak isteği uyandı içimde. Hemen bitmesin diye de yavaş yavaş gittim. Ardından zaten Anadolu otobanı geliyor. Bu yol kadar olmasa da o da rahat olduğundan epey bir vakit güzelce yolculuk etmiş olduk.
 
<br /><br />
Mengen'den Anadolu otobanına girmek için kullandığımız yola dönüşte hemen ileride yolun diğer tarafında solda bulunan camide Öğle namazımızı kıldık. Doğancı Köyü Camii. Bu camiden bahsetmemin sebebi, düzeni ve özen gösterilmiş olması oldu. Abdesthanesi hemen caminin girişinde. Güneş enerjisi sistemi kurulmuş, bu sayede sıcak suyu akıyor. Camilerde çok nadir göreceğimiz sabunlukları ve kağıt havlusu mevcut. Girişinde gül suları var birkaç tane. Tuvalet abdesthane ve Cami içi temizliği çok iyi. Kısacası Allah Camiyi o hale getiren ve o halde tutanlardan razı olsun. Yol üzerinde namaz kılmak için çok çok çok güzel bir cami.
 
<br /><br />
Perşembe akşamı döndük. Aynı zamanda Regaib kandili olarak bilinen Recep ayının ilk Cuma gecesi. Taşoluk'ta bulunan büyük Yeşil Camii'ye gitmek için akşam namazını kıldıktan sonra yola koyulduk. Kuran okundu, ilahiler okundu, salavat getirildi evbe istiğfar edildi yatsı namazı eda edilip geri dönüldü. Yalnız son olarak söz alan misafir yanılmıyorsam Bağcılar Müstüsünün yapmış olduğu konuşma - fazlaca diyanetin hiç hoşlaşmadığımız Cuma hutbelerine benziyordu - bizce ortamda oluşan güzel havanın biraz güzelliğine yakışmadı. Neyse efenim böyle bir akşam geçti.
 
<br /><br />
Dün, yani Cuma günü de -Nisan 24- başvurduğumuz askerliğin sonucu belli oldu. Kısa dönem er, piyade olarak, Kütahya hava er eğitim tugay komutanlığına acemilik için gideceğiz inşaallah. Haziran'ın onyedisi ile ondokuzu arasında. Hayırlısı olur inşiallah.


</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>