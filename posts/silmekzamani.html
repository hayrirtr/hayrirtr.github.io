<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Silmek Zamanı</h2>

<h3>Nisan 2, 2014</h3>


<p>



Bu aralar fazla fazla yazıyorum değil mi? Son zamanlarda şöyle bi baktım da 2010'da başladım bu yazma işine sanırım. Ya da 2009'un sonlarında, emin değilim. Gel gelelim yayın sayısı biraz az geldi bana. Biraz daha sık yazmam gerekti olan biteni. Bir gün dönüp baktığımda neden daha çok yazmadım demek istemiyorum. Kaldı ki şimdiden şu 4 yıl içinde neden daha çok yazmadın diyorum kendime..
<br /><br />
İnsanları ilk andan itibaren çok çok kısa bir zaman içinde aklımızda bir tarafa yerleştiririz.  Bir hareketiyle sağ ya da sol tarafa, yani yakın durulması ya da uzak durulması gereken kişiler tarafına yerleştiririz. Tabii ki dereceleri mevcut. Buna ön yargı diyebiliriz belki. Kendi açımızdan bu manada ön yargılı olmamızda hiç bir sakınca görmüyoruz. Aksine bu durum kendi içimizde en çok övündüğümüz özelliklerimizden biri.
<br /><br />
Bir insanı tanımak için uzaktan bir süre seyretmem bile yetiyor bana. Bugüne kadar elbette bu iki  kutup arasında yer değiştiren insanlar oldu ama bir elin parmaklarını geçmesi pek muhtemel değil. Tabii ki kesin sonucu yine kendi içimizde karara bağladıktan sonra oluşan durumdan bahsediyorum.
<br /><br />
Gönlümün yüksek sütunlu salonlarında, yakın durulması gereken insanlar sınıfına yerleştirdiğim insanlar hayal kırıklıkları da yaşatabiliyor. Ama sorun burada değil. Her insan hata, yanlış yapar. Bir kere yetmez ikinci defa yapar. Elbette bunun bir sınırı olur, ama burada yazılmayacak ya da kesin bir yargıya varılmayacak kadar yanlış/hataya, durumlara, ortam ve oluşma şartlarına ve kişilere bağlıdır.
<br /><br />
O yüksek sütunlu salonlara yerleştirdiğim insanların çoğundan kolay kolay vazgeçemem. Yani vazgeçemedim şu ana kadar. Bir kaç istisna hariç. Dahi onlar benden vazgeçtiklerinden o da. Yine de tam anlamıyla vazgeçemedim asla. Soğukkanlı yapımdan dolayı insanlarla zor samimi olurum. Olduğumda dışarıdan çok farklı göründüğümü duyarım. Bugün değeri yüksek yakın arkadaşlarımın çoğu ile tanışmamızın ilk dönemleri soğuk ve hafif dostane olmayan tavırlar içinde geçmiştir. Bu durum pek çok kez muhabbetlerimizde tebessüm kaynağı olmuştur.
<br /><br />
Vefalı biri sayılmam, ama bu insanlardan da vazgeçmem. Onlar o salonlarda hep kalırlar. Benden çok daha vefasız olsalar bile. Vefasız olmak insanın gönül güzelliğini bir nebze örter belki. Ama o güzelliği çepe çevre saramaz asla. Çoğunu vefalarından dolayı almamışızdır zaten o salonlara. Onların güzellikleri yeter. Güzel olmaları yeter. Görüşmesek de bir daha, hayatımız boyunca, onlar orada kalacaktır daima.
<br /><br />
Gönülle sevdik, gönülde sevdik zira. Oldukları ruh için sevdik. Yorucu oldu bazen, sabır gerekti, imtihan gerekti, çok kez affetmek gerekti.. Bunlar maharet değildi, gönül insanı olmanın gerekliliğiydi sadece. Gönül insanlarına sahip olmanın gerekliliğiydi. Sen olmasan gönülde, o olmasa, sevda olmasa, vefa olmasa ucundan, affetmek, özlemek, beklemek, kaybetmek, yorulmak bazen.. Olmasa o dostlar, bu gönül neye yarar? Hangi karanlıkla dolar? ..
<br /><br />
Silmek zamanı şimdi; unuttuğun, vazgeçtiğin, uçurumdan yuvarladığın ve dar zindanlara mahkum ettiğin o duygulardan, insanlardan, yanlışlardan ve hatıralardan af dilemek zamanı..







</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>