<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>İçimdeki Hayvan Sevgisi</h2>
<h3>Çarşamba, Ekim 10, 2017</h3>


<p>
Henüz dört beş yaşlarındayız. Annemizin yanında, tezgahın altında, raflarında uyuduğumuz küçük şirin bakkalımız ve önünde açık bisküvilerimiz mevcut. Zamanımızın güzel olduğu 
anlar. Ya da güzel olarak hatırladığımız zamanlar. Muhtemelen bizim için güzel fakat ailemiz için zor zamanlar..
<br/><br/>
Geceleri bisküvilerle beslediğimiz bir köpeğimiz vardı. Bir müddet bizimle kalmasından sonra mahalleliye rahatsızlık vermesi sebebiyle ayrıldık kendisiyle. O günlerden gelen bir 
köpek sevgisi mevcuttu içerimde. Sadık olmaları, sahiplerine yakınlık göstermeleri, itaat etmeleri, oyunlar oynamaları ve kendilerini sevdirmeleri sebebiyle yakınlık duyardık 
köpeklere. Daha doğru ifade etmek gerekirse bir köpek edinme fikrine. Zira korkardık da köpeklerden. Üç korku dolu karşılaşma anımız var hafızamızda.
<br/><br/>
Sonrasında muhabbet kuşlarımız vardı iki adet. Bir zaman sonra bir tanesi öldü. Beyaz ve elimizde kalanın karşı cinsinde bir kuş geldi nasibimize fakat sahibini aradılar mı abimler
bilmiyorum. Yakaladıktan sonra eve getirdik haliyle. İyi bir ikili oldular bizimkiyle. Yıllarca bizde misafir oldular.  Oturma odamızda dururlardı. Kapının eşiğine konar duvarı 
kemirirdi bir tanesi. Diğer odalara kaçmasın diye kapıyı kapalı tuttuğumuzdan kendine tünel kazmak istedi sanırım. Az daha ömrü yetse geçecekti karşıya. Gaga taşı 
almazsanız ben de duvarınızı kemiririm diyormuş meğer zavallı.
<br/><br/>
Pek ilgili değildim bakımına. Abimler de çok ilgilenmiyorlardı; üniversite yılları, çalışma dönemleri derken bütün yükü annemin üzerindeydi. Bu çiftten ondört yavru dünyaya geldi. 
Dördü haricinde tüyleri çıkmadan öldüler. Zamanla iki kuşa düştük yine. Ve sonunda bir tanesi de balkondan uçtu gitti. Arayıp sormamıza rağmen bulamadık kendisini. Kalan son 
kuşumuzu da kuşçuya verdik ardından.
<br/><br/>
Şimdilerde bahçemizde yavrulayan kedilerimiz oluyor. Bir süre önce garajda bulduğumuz üç yavru biraz büyüdükten sonra kaybolup gittiler. Biraz dediğime bakmayın yine iyice 
serpilmişlerdi. Seslendiğim an roket gibi fırlarlardı son zamanlarda ayaklarıma. Ama yine de kaçarlardı ben eğilince. Arada bir uğrar oldular, sonra hepten kesildi ayakları, bir 
daha göremedik.
<br/><br/>
Sanırım annemden duyduğum bir rivayet vardı. Gerçekliği konusunda büyük şüphelerim olsa da sevgi kaymasının sebeplerinden de biri olmuştu. Kediler ahirette sahibinin yolunu 
temizler, köpekler ise yoluna pislermiş diye.. Nereden çıkan bir söz, nasıl gelen bir şey bilmiyorum. Ama devamında da destekleyici olarak şunlar var aklımda.
<br/><br/>
Kedi asl'a bakar asl'ı görür. Nankörlüğü bundandır. Ne kadar beslerseniz, besleyin, el üstünde tutarsanız tutun kedi için önemli değildir, o gerçek sahibini bilir,  sebepleri 
(yuva, besin vb.) umursamaz. Bu yüzden sizi terkedebilir. Dışarıya çıktığında bir daha geri dönmeyebilir.
<br/><br/>
Köpek ise sebeplere takılır kalır. İtaati, bağlılığı bundan dolayı insanadır. Kendisini besleyen, yuva veren insana sadakat gösterir. Asl'dan uzaktır.
<br/><br/>
Kedi ve köpek öznelerini çıkarttığımızda almamız gereken önemli bir ders var  burada. Diğer yandan tabii ki Rabbimin yarattığı her şey güzel ve anlamlı. Kedinin köpeğe, köpeğin kediye üstünlüğünü savunacak değiliz. Rabbim en iyisini bilendir. Bizim 
görevimiz her bir hayvana, herbir canlıya Rabbimizin adı üzerinden en merhametli halimizle yaklaşmamızdır..
</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>