<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Can Eklemliği</h2>

<h3>Nisan 21, 2014</h3>


<p>


Daha önce hiç bahsetmedik sanırım, "Hayrican" hitabıyla çağrılmak epey hoşumuza gidiyor. Söylendiğinde kulağımıza çok lütuflu geliyor. Hani yazıda veya uzaktan baktığınızda can eklemliği bir küçüklük, veletlik hissi uyandırıyor olabilir. Belki söylendiğinde de başkaları böyle duyuyor olabilir ama bizim kulağımıza gelen daha bi samimiyet ve can olma durumu gibi. En azından öyle olmasını umuyoruz, karşı taraf açısında. Kendi açımızda her halükarda bu yorumla alıyoruz çünkü, onda şüphemiz yok. Hoşumuza gitmesinin sebebi de bu.
<br /><br />
Can'a yüklediğimiz mana ile ilgili aslında bu hoşnutluk. Kendi içimizde bizi anlatıyor, ya da olmak istenen bir bizi. Kimdir bu Can, nasıl biridir? Neden ve nasıl "Can" hitabını, ismini almaya hak kazanmıştır, bunlardan belki bir gün bahsederiz. Yoğun istek gelirse neden olmasın..
<br /><br />
Bir süredir, bizi böyle çağıranlarla görüşmediğimizden bu hitaba da maruz kalmıyorduk, üzücü. Gel gelelim bugün beklemediğimiz bir arkadaş tarafından böyle çağrıldık. Kendisine çaktırmadan bir kademe daha ısındık. Halbuki biraz düşündükten sonra bize daha önce de bu şekilde hitap ettiğini hatırlar gibiydik. İşte en çok üzerine düştüğümüz konulardan biri olan farkındalık yine yüzümüze çarpıyor. Kendimizi çoğu zaman hassas konularda 'farkında' olarak tanımlarız gerçi. Bu olayda belki de işin "üzerine düşünme, yorum yapma" kısmında eksiklerim olmuştur. Bilemiyoruz..
<br /><br />
Sevdiğimiz, değer verdiğimiz, diğerlerinden ayırıp yakın gördüğümüz insanların bizi bu hitapla çağırmasını isteriz. Ama gidip de beni böyle çağıracaksın ulan diyebilecek halimiz de yok.
<br /><br />
Biz bu insanların çoğalması duasıyla yolumuza devam edelim en iyisi..
<br /><br />
Hadi hayırlı geceler..




</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>