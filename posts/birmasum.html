<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Bir Masum Dram</h2>

<h3>Nisan 25, 2014</h3>


<p>



Hayırlı geceler..
<br /><br />
Bu gece Thy'nin yeni reklam filmi ile açılışını yapacağımız bir konu hakkında bir kaç cümle not düşeceğiz buraya. Ya dün ya da ondan önceki gün akşam yemeği sırasında tv'de denk geldim bu reklam filmine.
<br /><br />
Reklam filmi Iğdır havaalanı ile ilgili. Bu filmde çocuklar gökyüzünde gördükleri uçakların köylerine de gelmesini istemeleri konu alınıyor. Bu durum bize göre dramatik bir şekilde seyircilere sunuluyor. Seyrederken gözlerim yaşardı, bizimkilere çaktırmadan yaşlardan kurtuldum. Çocukları görünce, saflıklarını, temizliklerini görünce biraz da dram katılınca yüreğim ve gözlerim taşıyor hemen.
<br /><br />
Tam da bu noktada bu ne kadar doğru sorusu aklıma geliyor. Ticari bir amaç için, ticariyi bırakın herhangi bir şekilde bir reklam bir film, bir sanat, ne olursa olsun çocukların, başka örneklerde engelli insanların dramatize edilerek insanların duygularını kabartma olayı üzerinde samimiyetine ve hasssasiyetine güvendiğim biriyle fikir alışverişi yapmak istediğim bir konu. Açıkçası şu an pek tasvip etmiyorum bunları.
<br /><br />
Örneğin zamanında Güneşi Gördüm filminde zihinsel engelli bir kız, küçük yaştaki kardeşini çamaşır makinasında yıkamak istiyor ve sonucu sanırım malum olmuştur aklınızda. Bunu buraya yazarken dahi içimiz gidiyor, yazmak istemiyoruz şahsen. Bizi o kadar etkiliyor. Ama kurgu olması, sahte olması olayın daha derin bir boyut kazanmasına neden oluyor içimizde. Hele hele, gerçekte hiç bir şekilde yaşanmamış bir durum ise, bu duyguyu insanlara tattırmak ağır bir sorumluluk bence. Belki çok farklı yönlerden ele alınması gereken bir konu bu, burada yalnız olduğumuzdan o farklı açıları yakalamak biraz daha zor oluyor. Bu yüzden bu konu hakkında konuşacak biri olmasını istiyoruz.
<br /><br />
Bir diğer örnek de, açıkçası bir çok suikast, işkence, bir deri bir kemik kalmış çocuk fotoğrafı gördüm fakat beni bugüne kadar en çok etkileyen fotoğrafın aslında sahte olduğunu, kurgu olduğunu öğrenmem. Bir yanda gerçek fotoğraflar, bir yanda kurgu bir fotoğraf. Ve biz daha çok kurgu olan fotoğraftan etkileniyoruz.. Ne denmeli burada ben açıkçası çözemedim. İnanın burada ne söylenmeli, ne düşünülmeli bilmiyorum, öylece kalakalıyorum.
<br /><br />
Resmi aşağıya koyacağım birazdan. Eğer bu fotoğraf gerçek olsaydı, bu yavru yere gerçekten de bir anne çizip kucağına yatmış bir halde bulunsaydı, görmüş olduğum en üzücü kesitlerin başında gelirdi, buna başında karga bekleyen bir deri bir kemik kalmış, açlıktan ölmeyi bekleyen yine küçük bir yavrucak da dahil. O zaman, gerçek olsaydı yani eğer, beni bu kadar etkilemesinde gerçekten sorun görmezdim. Ama bir kurgunun beni bir çok gerçek durumdan daha fazla etkilemesi, her ne kadar kurgu olduğunu bilmesem de, kabul etmek istemediğim, çokça üzüldüğüm bir durum..
<br /><br />
![dram](/assets/images/dram.png)
<br /><br />
Hasılı bu konular böyle, bizim böyle resimlerden, kurgulardan, dramatize edilmiş filmlerden etkilenmemiz, duygularımızın sömürülmesi belki bir anlamda, çok yanlış olmalı, yanlış mı düşünüyorum? Büyük bir yanlış olmalı hem de. Bizim bu etkilenmeleri, ibret almaları gerçek hayatta görmemiz, farketmemiz lazım. Rabbim Allah teala  mümin kullarına böyle acılar yaşatmasın. Yaşatmasın da, hayatımızda bir eksiklikmiş gibi bunları filmlerden oradan buradan almak da nasıl bir durum çözemiyorum..
<br /><br />
Derinlere mi dokunduk bilmiyorum da, biraz öyle oldu sanırım. Rabbim Allah c.c. bizi büyük üzüntülerle sınamasın. Amin..
<br /><br />
Not: Cümlelerin devrikliği, yanlışlığı, bunları bu sefer görmezden gelin, pek rahat bir şekilde de yazamadım zaten..




</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>