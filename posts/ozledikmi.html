<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Özledik mi Kendimizi?</h2>

<h3>Eylül 21, 2017</h3>


<p>


Zamanında karnelerim vardı toplu bir şekilde dururlardı. Kimileri nasıl olduysa kayboldular. 14 yıl öncesine dayanan hatıralar şimdi kayıplar.. Hatıralara önem veririm, saklamayı severim. Ama bazen işler ters gider ve gözden kaybolurlar..
<br /><br />
Geçen hafta memlekette iken hazır yeni kimlikler için başvuralım dedik bir vesileyle. Tam bir haftada geldi. Biraz şaşırdım elbette. Bu kadar hızlı mı işliyordu bürokrasi?
<br /><br />
Çok değinmeyeceğim ama yine eskilere gideceğiz bir kaç cümle ile. Yeni kimliklerimizde eskisinde bulunun bir çok bilgi yer almıyormuş, yeni öğrendik. Kan grubumuz, medeni halimiz ve dinimiz de yok. Halbuki başvuru sırasında din ve kan grubu bulunsun mu seçenekleri vardı. Çipe mi işletildi bilmiyorum. Dahi işletilse bile ne anlamı kaldı çözemedim.
<br /><br />
Evet artık yakınlarımızla aile sıra no'larımızı ve sıra no'larımızı karşılaştıramayacağız. Çipli kimliklerimizi eskimesin diye kaplattıramayacağız. 15 yaşımızda çektirdiğimiz resmi unutup 28 yaşında çektirdiğimiz bayık bakışlı siyah beyaz resmimizi taşıyacağız cüzdanımızda..
<br /><br />
Dönüp geçmişe baktığımızda yaşananları düşündüğümde çok daha canlı ve hayata dair geliyor her şey. Bir yaşam ve renklilik var. Renkler bugünkü kadar canlı olmasa da.. Bir sokak kültürü, arkadaşlık kültürü, yakınlık kültürü var. Şimdilerde renkler daha canlı, arkadaşlar daha çok, insanlar daha bir iletişimde ama çoğunluğu yapay, yavan, soğuk..
<br /><br />
Maalesef hafızam zayıf, birazı genlerden kaynaklanıyor sanırım. Babamın da hafızası zayıf annemin de. Eskiye dair hatırladıklarımdan fazlasını unutmuş durumdayım. Çok yazık, bu kadar değer verirken geçmişime benim için gerçekten yazık. Çocukluk yıllarım ciddi manada güzel geçti. Yeterince hatırlayamamak beni üzüyor bu noktada. Yazmalarım da bundan ama yine az geliyor. Daha ziyade yazmak yetmiyor. Hatırlayabilmek başlı başına bir nimet. Hiç bir şey yerini tutmuyor. Ne yazı ne fotoğraf ne de bir video..
<br /><br />
Kendimizden hatıralar bırakabiliyor muyuz peki? Eskiden kim olduğumuzu, ne düşündüğümüzü, hangi duruma hangi şekilde tepki verdiğimizi, neler hissettiğimizi, kimi ve neyi nasıl gördüğümüzü, sabrımızın sınırlarını, alışkanlıklarımızı verdiğimiz sözleri, nerede hangi sebeple bulunduğumuzu, bedenimizin ve kalbilimizin hangi farklı boyutlarda olduğunu, kurduğumuz hayalleri, nasıl hayal kurabildiğimizi, kimi kimden ne için kıskandığımızı, kimin ağzını burnunu kırmak istediğimizi, kimi sevdiğimizi, özlediğimizi, düşlediğimizi, dualarımızı, şükürlerimizi, nasıl etkilendiğimizi, bakışları, duruşları, sesleri, gözleri, seyredişlerimizi, bekleyişlerimizi, kutsallarımızı, gözyaşlarımızı, sevinçlerimizi, yanlışlarımızı, hatalarımızı, vedalarımızı, fedalarımızı, vefamızı, vefasızlığımızı, aşkımızı, sevgimizi, reddedişlerimizi, reddedilişlerimizi, umutlarımızı.. şimdiye cümlenin nasıl bitmesi gerektiğini unuttum. iki nokta en basit çözümüm.
<br /><br />
İki nokta başka nelere çözüm; bekleyişlerimize, umutsuzluğumuza, umutlarımıza,  özlemimize, değişmemize mi?  Eskiden kimdik biz ki? İyi birisi miydik? Günahsızdık yaşarken, severken, sevilirken, ondan mı yoksa? O yüzden mi özledik kendimizi? Olduğumuz kişiyi terk mi ettik? Değiştik mi yoksa geliştik mi?

<br /><br />



</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>