<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Ağzına Vururum Senin</h2>

<h3>Mart 31, 2014</h3>


<p>



Merhabalar..
<br /><br />
Bugün .. ile ilgili birkaç cümle not düşeceğim buraya. İki nokta koydum ki sürpriz olsun. :)) Merak ettim şimdi, yıllar sonra bunu okuduğumuzda bakalım aşağılara inmeden hatırlayabilecek miyiz ne olduğunu.. :)
<br /><br />
Öncelikle konuyla ilintili bir başka konuda bir iki özet geçmem gerekiyor burada. Nefret konusu. Nefret kelimesine yüklenen mana bana hep çok ağır gelmiştir. Bir duygunun ya da fikrin en yoğun olduğu hallerden biridir nefret durumu. Bu kadar yoğun bir olumsuzluğu kendimde bulundurmak veyahut o yoğunlukla içli dışlı olmak istemedim hiç bir zaman. Bu yüzden nefret etmek fiilini söz olarak kullanmama, hissiyat olarak da bu yoğunluğa yaklaşmama yolunda bir seçim yaptım. Aslında böyle bir seçim yaptım demek de yanlış olabilir. Zira kendimi bildim bileli bu konudaki düşüncelerim ve davranışım hep bu yönde oldu. Azıcık da fıtrat, belki yetiştirilme tarzı belki genler vesaire.
<br /><br />
Bu yüzden böyle durumlarda genellikle "en sevmediğim" tabirini kullandık. Kendi içimizde sorun olmasa da bu durum dışarı çıktığında, muhatap kişiye hissettiğim duyguyu tam olarak yansıtmamakta. Bu da biraz daha örneğin bir kötülük varsa karşımızda yapılan bu kötülüğe kayıtsız kaldığımız kanısını oluşturabiliyor. Çünkü sevmemek, sevmenin zıttı oluyor ve en ucuna geldiğinizde duygu nötrleşmiş oluyor aslında. Yani bir özneyi seversiniz ya da sevmezsiniz. Sevmemenin ucu sıfır noktasına dayanıyor. Buradan daha ileri gittiğimizde eksilere geçiyoruz. Burada nefret kelimesinin ucu bucağı veya herhangi bir sınırı kalmıyor. Tamamen olumsuz, tamamen negatif bir kelime. Aslında Türkçe'de bu eksi bölümde bulunan durumlar için sevmemek, hoşlanmamak gibi kelimeler kullanılıyor. Ama biraz dikkatli baksak bunların ancak sıfıra kadar ulaşabileceğini görmek zor olmaz. Ötesi için nefret gibi kelimeler lazım. Sıfıra yakın eksiler için şu an aklıma bir kelime gelmedi ama. Burada biraz kafa açtık sanırım..
<br /><br />
Asıl konumuza gelecek olursak.. Bugün otobüste 40'lı yaşlarda bir ablanın sinkaflı bir küfrüne şahit oldum. Bunun üzerine böyle bir karalama yapmak istedim. Sadece kayda düşmek açısından. Yoksa bundan sonra da bununla ilgili düşüncelerimizin değişeceğinden değil. Ha ama ne olacağı belli olmaz, düşüncelerimiz değişmese de, olur da fiillerimizde bu konuyla ilgili bir kayma olursa ne olduğumuzu hatırlayalım diye.
<br /><br />
Yine kendimi bildim bileli küfür en sevmediğim -yukarıda belirttiğim gibi nefret etmek kelimesini kullanmayı sevmediğimizi bir kenara bırakırsak en nefret ettiğim- olgulardan biridir. Günlük konuşmalarında küfrü sıkça kullanan insanlardan da hiç haz etmemişimdir. Hele hele ortamda bir bayan kişiliğin olmasına rağmen bunu umursamadan küfür edenler yok mu.. Bu konuda bazı arkadaşlarımla konuşurken kibar tabirlerle arkadaşlık ortamı, sıkı fıkıyız, o böyle şeyleri takmaz gibi bahaneler söyleniyor genelde. Bunları bırakmak, geçmek lazım. Böyle iş olmaz. Böyle saçmalık olmaz. Karşında bir kadın var, bir incelik var buna göre hareket etmen lazım.
<br /><br />
Arkadaş dediğimi farketmişsinizdir. Maalesef günlük konuşmalarında küfür kullanan arkadaşlarım mevcut. Ama bunlar öyle çok kullanan insanlar değiller. Öyle olan insanlara zaten yaklaşmıyorum genelde. Ama sevdiğim bir insandan duyduğum zaman da öyle bir sözü, yüzüne bir tane yapıştırmak geçmiyor değil içimden. Bu kadar da şiddet yanlısı bir insanım işte. :)) Ortamda bayan olsun olmasın farketmiyor onu da belirtmek isterim. Küfür kullanmayan, hatta hayatında hiç kullanmamaya yakın olan insanlar yok değil çevremde ama her küfür kullanandan da uzaklaşmak istesek maalesef sıkıntı oluyor. En beklemeyeceğiniz adamlar bile baş başa kaldığınızda bir bakmışsınız ağzından dökülüveriyor..
<br /><br />
Biz de hayatı boyunca hiç küfür etmemiş olmaya yakın olanlardan biriyiz. Ve öyle olmaya çalışıyoruz. Elbette bazı durumlarda daha çok argo diyebileceğimiz kelimeler kullanmışızdır. Ama küfür konusunda biraz daha eminiz. Baş başayken, yalnızken, halı sahadayken oradayken ya da buradayken sesli bir şekilde sinkaflı veya başka ağır bir küfrün ağzımızdan çıktığını sanmıyorum. Kesin konuşmalardan da hoşlanmadığım için sanıyorum kelimesini kullanıyorum. Bilemeyiz belki bir gün öylece ağzımızdan kaçıvermiştir. Böyle birşey hatırlamıyoruz ve olmasının da zor olduğunu düşünüyoruz ama hiç belli olmaz. İnsan neleri unutmuyor..
<br /><br />
Vuu çok yazdım yeter yahu. Elim düştü yine. Demişken asıl bahsetmem gerekenden bahsetmeyi unutmuşum diyor ve devam ediyorum..
<br /><br />
Hele hele erkekleri geçtim de ağzında küfür olan hatun kişiler yok mu.. Ah onlar ah. Hey yavrum hey. Bir zamanlar bir yerlere yazmıştım, hatırlıyorum. Mesele güzelliğinde değil hatun kişi; mesele zerafetini, naifliğini, inceliğini koruyabilmekte. Tam da buraya oturuyor işte. Ne kaldı şimdi senin zerafetinden, inceliğinden geriye? Ne güzelliğin kaldı? Bütün dişiliğin alındı götürüldü o anda. Sıfırlandın işte yahu. Çirkinleştin. Güzelliğinden uzaklaştın. İyi mi oldu?..
<br /><br />
Hadi hayırlı günler..
<br /><br />
Not: Bunları yazarken Türkçe'yi bıçaklamışız gibi bir hissiyat oluştu bizde, bi ara gözden geçirmen, düzenlemen lazım..





</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>