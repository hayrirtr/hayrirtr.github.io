<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>



<h2>Stranger Things</h2>
<h3>Çarşamba, Nisan 11, 2018</h3>




<p>
En son sanırım çocukların başrolde olduğu bir film ile ilgili yazmıştık. Hatırladınız mı bu cümlemizi? Tam sayı veremesem de şöyle bir 20-25 yazı öncesine uzanmamız gerekiyor belki de. Daha sonrasında herhangi bir filmle ilgili bir yazımız olmadı hatırladığım kadarıyla.<br />
</p>
<img src="../pics/strangerthings.jpg">
<p>
Gerçi bugün film değil de diziden bahsedeceğiz. Bu gece sonunda bitirdiğimiz bir diziden bahsedeceğiz. Stranger Things. Seyrettiğim diziler içerisinde en iyiler sıralamasına üst sıralardan ortalığı dağıtan bir giriş yaptı..<br />
<br />
Oluşturulan atmosfer tam istediğimiz gibiydi. Zaman 80'leri, oyuncu yaşları 13-14'leri gösteriyordu. Abartısız bir dram, bir mizah, bir romantizm ve bir korku. Seyretmeye başlamadan önce adından bahsedildiğini duyuyor ve görüyordum. Popüler kültüre uzaklığımız bariz olsa da bu isim itici bir yer bulmadı beynimizde. Bir süre yaklaşmadım yine de. Sonrasında boş bir vakitte şans verdik kendisine. Ve ilk bölümden sempatikliğinin nedenini anlamış olduk. İkinci sezonu da yakın zamanda yayınlandı ve biz de bu gece seyrettiğimiz son bölümüyle birlikte bitirmiş olduk. Zaten başlangıcı ikinci sezonun birinci bölümüyle yapmış olduk. Seyrettiğimiz bölümü sevmemizin akabinde de birinci sezon birinci bölümden seyretmeye başladık..
<br /><br />
Dizinin başrolünde 12-13 yaşlarında dört sıkı arkadaş var. Evet bu da tanıdık geldi değil mi? Diziye başladığım ilk anda Stand By Me filmini dizi haline getirmişler, içine biraz da fantastik öğeler katmışlar diyerek epey heyecanlanmıştım. Güzel bir seriyle karşı karşıyayız..
<br /><br />
Fazla uzatmayacağım, konusuna da girmeyeceğim, hoşlanabileceğiniz veya tersi durumu kafanızda oluşturabilmeniz için gerekli bilgileri verdim. Bu türle ilgileniyorsanız seyredin efenim, şiddetle tavsiyemizdir..
<br /></p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>