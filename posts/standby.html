<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Stand By Me</h2>

<h3>Nisan 28, 2014</h3>


<p>




Hayırlı günler diyerek başlayalım bugünkü yazımıza.
<br /><br />
Yakın zamanda seyrettiğim bir film ve sonrasında dün gece gördüğüm kabuslardan biraz bahsedeyim. Aslından bahsetmek istediğim bir konu değil bu kabuslar, yani anlatacak kadar önemli bir şey değil ama dersler arasında iki saatlik bir vaktim varken  bir kaç karalama düşeyim dedim buraya.
<br /><br />
Önce filmle başlayalım. Bu film belki de seyrettiğim 1990 öncesi yapılmış tek film. Açıkçası emin değilim aklımda bir film daha var ama o filmin bundan daha önce olduğunu sanmıyorum. 1986 yapımı Stand by me filmi. Çok övülen ve konusu ilgimi çeken bir film olduğundan ayrıca olumsuz bir yorum da görmediğim için kendi içimde oluşturduğum çok eski filmleri seyretmeme kuralının bir kaç istisnasına dahil oldu diyebilirim.
<br /><br />
Film 12-13 yaşlarında 4 sıkı arkadaşın bir çocuk cesedi bulmak amacıyla çıktıkları iki günlük yolculuğu konu ediniyor. Aralarındaki dostluğu, anlaşmazlıkları, duygu ve düşünce yapılarını işliyor. Filmi beğendim, ama çok da derinlerime dokunduğunu söyleyemem açıkçası. Biraz yüzeysel kaldı bizim için. Belki de fazla övgünün bize olumsuz bir tutum ve önyargı oluşturması sebebiyledir. Bu önyargı hissini hafiften farketmedim değil.
<br /><br />
Filmde öne çıkan iki karakter bizim de favorimiz, ikisi arasından da adı chris olan karakter. İlginç bir şekilde işlenmiş aslında, ilk sahnede derken burada keseyim biraz spoilera kaçıyor çünkü. Hasılı oyle bir karakter çıkartmışlar ki ortaya etkilenmemek elde değil.
<br /><br />
Sorun biraz şurada ki yaşlarına göre çok olgun sunulmuş karakterler. Belki çok da sorun değil, yani yapılması gereken belki de bu. Sonuçta bu tür yapımlarda verilmek istenen duygu ideale yakın ve yaşanması istenilen bir duygu. Bir yanda çocuk olmanın verdiği saflık, çıkarsız arkadaşlık veya dostluk, cesaret duyguları, diğer tarafta da olgunluk, farkındalık ve yaşanmışlık kavramları. Herkesin istediği bir yaşam biçimi diyelim en basit ve en kötü tarif edilebilecek kelimelerle..
<br /><br />
Daha sonra edindiğim hiç bir arkadaşlık o yaştakiler gibi olmadı, sizin de öyle değil mi? Minvalinde bir cümle kuruluyor filmin sonunda. Bunun üzerine düşünecek olursak elbette o dönem ki arkadaşlıklar bir başka oluyor. Bunun ana sebebi de yukarıda bahsettiğimiz çocukluğumuz. Yoksa en yakın çocukluk arkadaşlarımız hala en yakın arkadaşınız olsa dahi aradaki arkadaşlık o zamanki gibi olamaz diye düşünüyorum, çocuk değilsiniz ve işin içine bir çok etmen giriyor artık..
<br /><br />
Burada yazmak istediğim bir kaç şey daha var kendi arkadaşlarım ve arkadaşlıklarım üzerine ama belki fazla özele gireriz düşüncesiyle şimdilik vazgeçiyorum..
<br /><br />
Kabuslardan da bahsetmeyeceğim, çok korkunç olmasalar da etkileyiciydiler. Üç ayrı kabus gördüm. Aralarında uyanarak tabii. Rüyaları görürken etkilensem ve gerilsen de uyandığımda hoşuma gitmiyor değildi. Aksiyon oluyor gibi sanki. Ama sonuncusunda artık yeter yahu dedim ve yataktan çıktım açıkçası..
<br /><br />

Gibi, gibi.. Hadi hayırlı günler..



</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>