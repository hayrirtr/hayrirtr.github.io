<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Sevdaluk</h2>

<h3>Nisan 17, 2014</h3>


<p>


Merhabalar..
<br /><br />
Bu gece blogda bir kaç değişikliğe gittim. Öncelikle giriş sayfasını kaldırdım. Hakkımda sayfasını da güncelledim, düzenledim. Şimdilik idare eder. Zaten kullanmıyorum bu sayfaları anlamı yok ama ve lakin, estetik önemli olduğu için durmasında sıkıntımız yok.
<br /><br />
Bildiğimiz gibi uzun zamandır görünümde köklü değişikliklere gitmiyoruz. Nedeni sonunda istediğimiz gibi, sade, yalın ve pek sorunu olmayan, (en azından bizim gördüğümüz) bir görünüm ve işlevsellik elde etmemiş olmamız. Ama belli de olmaz, tebdil'i severiz bilirsin ki.
<br /><br />
Fakat blogun yavaş açılması gibi bir sorun var. Şu ana kadar bunun google ve servis sağlayıcı kaynaklı olduğunu düşünüyordum ama cs dosyamızın kabarıklığı da buna etken olabilir. Bu yeni aklıma geldi açıkçası. Onu temizlemeyi planlıyorum şu an. Daha sonrasında belki bir sonuca ulaşabiliriz.
<br /><br />
Onun haricinde şu sıralar sevdaluk türkülere açım diyebilirim. İşin açıkçası sevdalı olmayı özledim. Önceki bir kaç şiirle bunu ifade etmeye çalıştım ama bugün biraz daha sade, biraz daha yalın bir hâl ile dile getirmek istedim.
<br /><br />
Sevdaluk kelimesi annemizin seyrettiği diziden geldi kondu aklımıza sanırım. O da daha çok o doğadan, doğal güzelliğinden; yeşilinden, mavisinden dolayı seyrediyor zaten. Annem de babam da öyle. Abilerimden ziyade ben bu konuda onlara daha çok çekmişim diyebilirim. Erken yaşta emekli olup, o dağlara kaçmak istiyorum. Tek çocuk dahi yetebilir o yüzden. Yaş zaten geçiyor. Erkenden büyütüp kaçmak lazım. :P
<br /><br />
Sözün özü sevdalı olmayı özledim. Bir insana bağlanmayı, ona bağlı kalmayı, ona adanmayı özledim kendi içimde. Sevdalı olmadığım dönemlerde hep bir boşluk hep bir eksiklik vardı bende. Var bende. Sevda ile aşk ile epey erken yaşlarımda tanıştığımdan sevdasız dönemlerimde hep yalpaladım. Olgunluğuma sebep olan en önemli olgulardan biriydi hep sevda. Onsuz daha hafif kaldım. Biraz da yolunu kaybetmiş. Her şey biraz daha manasız geliyor sanki. Hiçbir şey tam değil.
<br /><br />
Uzun zamandır bu hafiflik ile devam ediyorum. Sevdalı olmayı özlüyorum. Biri gelsin de sevdalanayım istiyorum. Beni kendime getirmesini, güzele daha bir yaklaştırmasını istiyorum. Biraz uzak bunlar biliyorum ama belli de olmaz nasip işi bunlar.
<br /><br />
Derken babacağızımız geldi eve, anacağızımız da sofrayı hazırlamış çağırdı hemen. Kalmasın deyu da doldurdu gecenin bu vakti makarnayı. Sulu yemekten bahsetmeye gerek görmüyorum zaten. Daha damla çikolatalı kurabiye ve maden suyu keyfi yapmak istiyorum..
<br /><br />
Yeter mi? Sevdalum, ileride bir gün hayrili geceler diliyorum sana..
<br /><br />
Hayırlı geceler..
<br /><br />

Ekleme: Yavaşlığa sebep olan sorunu bulduk. Türkiye'den uzun zamandır yasaklı olan sites.google hizmetinde barındırdığımız audio player javascripti bu yavaşlığa sebep oluyormuş. Script değil de scripti barındırdığımız alanın yasaklı olması problem çıkaran yani..




</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>