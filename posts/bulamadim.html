<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Bulamadım</h2>

<h3>Mart 29, 2014</h3>


<p>

Heh, sabahtan beri aklımda birşey var. Demişken TDK'nın katılmadığım veya düzeltilmesi gerektiğini düşündüğüm ya da şöyle söyleyim benimseyemediğim bazı kuralları var. Bunlardan biri de birşey. Bu her zaman ayrı yazılmalı diyor sanırım TDK. Ama şöyle de birşey var ki birşey ve bir şey farklı vurguda söylenebilir. Her neyse burada TDK değil kendi kurallarımızla oynuyoruz. İç saha avantajı diyor buna iç sesimiz.
<br /><br />
Tamamen başka bir konuya girmişiz yine. Hasılı (bu kelimeyi çok seviyorum), geçen gece bir rüya gördüm. İlkokul günlerimize bir dönüştü sanırım. Ya da yine bugünlerdeyiz ama o günlere ait sınıfımızda çekilmiş bir video görüyorum, seyrediyorum bir yerlerde. Çok net bir video. Burada yine araya TDK ile girelim. Yahu TDK ne tutarsız bir kurumsun sen.. Radio'yu radyo yaptınız da video'yu neden vidyo yapmadınız? Gibi gibi..
<br /><br />
Seyrettiğim video nereden geldi epey meraklandım açıkçası ama orada kendimi ve arkadaşlarımı hiç değişmemiş olarak görmek gerçekten ilginçti. Burada aklıma rüyamda o videoyu seyrederken gerçekten o zamanki hallerini mi gördüm yoksa gördüğüm o yanılsamaların onların gerçek hali olduğuna mı inandım bilmiyorum. Demek istediğim o insanların o yaştaki, o yıllardaki hallerini gördük ve aklımıza işlendi. Biz bunu şu an aklımıza getirmeye çalışsak yani aklımızda yeniden betimlemeye, görüntülemeye kalkışsak bunu yapamayacağımız aleni bir gerçek ama aklımız bunu bize gerçek haliyle rüyamızda gösterebilir mi?
<br /><br />
Elbette eski resimlerden, görüntülerden bazı arkadaşlarımızın aynını gördüğümüzü fark edebiliriz ama resmi olmayan arkadaşlarımızı da gördüğümüzde bak bu şuydu diyoruz. Bunun yönü nereden nereye? Sadece bunu merak ettim bu sabah uyandığımda. Çünkü rüyamda iken senelerdir çocukluk resmini bile görmediğim insanları gördüğümde gerçekten bu eleman böyleydi dedim. Ama bana gösterilenin o olduğuna mı inandırılıyorum yoksa gerçeği mi görüyorum bilmiyorum..
<br /><br />
Ahah bak sen şu işe, güldüğüme bakmayın da şu sıralar canımı sıkan bir durumun da ana teması bu düşünülenin gerçek olduğuna inanılması ya da gerçeğin nedenini bilemediğimiz bir sebeple görülmek istenmemesi  meselesi.
<br /><br />
Neyse hayata gözlerimizi son kez yummadan önce sanırım biraz daha vaktimiz var.  Bunu yazıyorsak veya bunu okuyabiliyorsak şuan bir saniye de olsa bir milyon saniye de olsa vaktimiz bir şekilde var demektir. İyi değerlendirmek lazım; bazı şeyler için geç kalmamak lazım yoksa elimizden uçup gidebilir, kim bilir..





</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>