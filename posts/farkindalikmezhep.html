<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>İslamda Farkındalık; Mezhep</h2>

<h3>Şubat 28, 2015</h3>


<p>

Hayırlı akşamlar. 
<br /><br />
Nihayet yazı serimizin ikinci yazısına geldik.. Çok uzun bir ara oldu ne yazık ki..
<br /><br />
Mezhep konusundan bahsedeceğiz bu akşam. Hemen söyleyelim ki mezhep sözlük anlamı bakımından gidilen yol manasına gelmekte. Ülkemiz müslümanlarının büyük bir kısmının yaşadığı İslam ne yazık ki yine büyük bir oranda ezberden öteye gitmiyor. Mezheb'i sorulduğunda ezbere söylediği -örneğin- Hanefi mezhebinin ne anlama geldiğinin farkında değil bir çok müslüman. Bu konuda kendi varlık çapımızın kapsadığı insanlarda bir farkındalık oluşturmak gayesiyle yazıya devam edelim.
<br /><br />
Neden mezhepler var sorusunu cevaplamaya çalışarak başlayalım. Dinimizde hükmü hakkında kesinlik bulunan ve bir de kesinlik bulunmayan mevzular vardır. Aynı doğrultuda kullanılan terimler ve onlara yüklenen farklı anlamlar sebebiyle hakkında kesin ve net bir sonuca ulaşamayacağımız, yani açık olmayan naslar (emir ve yasaklar) vardır. Hem Kuran hem de sünnette bunun örnekleri çoktur. Mezhep bu ahkam veya usulle ilgili ayetleri ve sünneti belirli bir sistem çerçevesinde anlamlandırma işidir.
<br /><br />
Daha basit bir anlatımla Kuran'da ve sünnette manasını veya hükmünü, ne demek istendiğini net bir şekilde anlayamadığımız durumlar mevcuttur. Bunları yorumlama farkları doğal olarak mezhepleri ortaya çıkarmıştır.
<br /><br />
Peygamber efendimiz s.a.v zamanından bir örnekle daha da netleştirelim ne söylemek istediğimizi. Bir grup sahabe bir yere doğru sefere çıkıyor. Peygamber efendimiz Hz. Ahmed Mahmud Muhammed Mustafa s.a.v bu gruba ikindi namazını gideceğiniz yere varmadan kılmayın diyor. Sahabeler yola çıkıyor. Henüz sefer halindeyken ikindi vakti giriyor. Sahabelerden bazıları diyor ki ikindi vakti girdi, namaz kılalım. Diğerleri itiraz ederek ikindi namazını oraya gitmeden kılmamamız buyruldu diyor. Bunun üzerine namaz kılmak isteyen sahabeler peygamberimiz hızlı gidip ikindi vakti girdiğinde orada olmamız için söyledi ama oraya yetişemedik diyorlar. Sonunda sahabelerin bir kısmı hemen orada ikindi namazını kılıyorlar. Diğerleri de gittikleri yere vardıklarında namazlırını eda ediyor. Döndüklerinde peygamber efendimiz iki grubun yaptığına da onay veriyor. Hiç bir sahabeye yanlış yaptınız demiyor.
<br /><br />
Bu örnekten rahatça anlayabileceğimiz üzere farklı yorumlanabilecek konular veya durumlar mevcut bulunduğu için mezhepler ortaya çıkmıştır.
<br /><br />
Bir başka şekilde anlatırsak abdest örneğini verebiliriz. Sahabe efendilerimiz Peygamberimizden gördüğü şekilde veya dinledikleri şekilde abdest alıyorlar. Yıllar geçtikçe nesiller geldikçe dinin aktarımı sırasında pratiğin yanında teorik bilgiler, yeni fıkhi kavramlar ortaya çıktığında farklı yorumlamalar da beraberinde ortaya çıkıyor. Abdest almak başlı başına bir ibadet mi yoksa bir geçiş ibadeti midir? Abdestin neresi farz neresi vacib neresi sünnettir? Hangi eksiklik ibadete direkt engel teşkil eder?
<br /><br />
Bu gibi soruların farklı cevaplanmaları sonucunda mezhepler ortaya çıkmıştır. Tabii burada bu soruları her müslüman ben kendim cevaplarım diyemez. Burada ani bir geçişle diyoruz ki hüküm çıkarmak için, bakalım kuran bana şunu nasıl emrediyor demek için Kuran meali okumak oldukça tehlikelidir. Günümüz toplumunda insanlar her şeyi bildiğini ve anlayabileceğini düşünerek "Ben Kuranı mealiyle okurum kendi anladığım gibi yaşarım. Kul ile Allah arasına girmeye kimsenin hakkı yok." tarzı söylemlerle büyük bir yanılgının içine düşmektedirler.
<br /><br />
Nasıl ki bir kimya kitabını açıp bir açıklayıcısı/anlatıcısı olmadan Kimya bilimine vakıf olunamaz ise aynı şekilde  Kuran meali okuyarak da İslam'a, Kuran'ın emir ve yasaklarına emin bir şekilde vakıf olunamaz. Aynı itibarla hadis kitaplarını da hüküm çıkarmak amacıyla mealini okumak oldukça zararlı olabilir.
<br /><br />
Mezhepler neden ve nasıl ortaya çıkmıştır? Neden sadece 4 mezhep ön plandadır ve sadece bunlar hak mezhep sayılmaktadır? Bu sorularla devam edelim.
<br /><br />
Mezheplerin neden ortaya çıktığı yukarıdaki paragraflardan anlaşılmış olmalıdır. Mezhepler dinin doğrası gereği ortaya çıkmıştır. Ve bu görüş ayrılıklarında itikadi konuda yanlışa düşülmemesi şartı ile rahmet yani Allah c.c rızası vardır.
<br /><br />
Mezhepler aslına baktığımızda verdiğimiz ilk örnekten de anlaşılacağı üzere peygamber efendimiz zamanında dahi vardır. Yalnız bir mezhep ortaya çıkarmak için -ya da bir başka deyişle net olmayan naslar hakkında, durumu belirsizlik barındıran konularda diyebiliriz- kişinin müçtehid olması gerekmektedir. Müctehid İçtihad eden anlamına gelir. İçtihad ise sözlük bilgisi olarak bir fakih'in ( fıkıh alimi) fıkıh usulü prensiplerini kullanarak hükme varması için çaba harcamasına ve verdiği hükme verilen isimdir.
<br /><br />
Kafa karıştırmak istemiyorsak içtihad hükmü bilinmeyen veya manası net anlaşılamayan konuların Kurandan ve sünnetten net hükmü olanlar ile kıyas edilmesi ve hükme varılması durumudur. Bunu yapan kişilere de müctehid denmektedir. Bu belirsiz konuların tümünün hükme varılmış şekilde toplanması ile mezhep ortaya çıkmış olur.
<br /><br />
Muhakkak alim bir zattan rivayet edildiğine göre peygamberimiz s.a.v döneminde dahi 100.000 sahabe içinden içtihad edebileceklerin sayısı en fazla 40 kadardır. Buna göre bugün Kuranı mealiyle okuyup kendi çıkarımımı kendim yapacağım ben buna göre yaşayacağım dinimi diyenleri bir bakıma kendini müçtehid ilan edenlerin halini düşünelim..
<br /><br />
Peygamberimiz zamanında dahi belirsiz konularda Kuran ve sünnetten kıyas ile hüküm çıkarabileceklerin sayısı bu kadar azdır. Günümüzde neden yeni mezhepler çıkmıyor sorusuna cevap da olabilir bu konu. Günümüzde müctehid seviyesinde alimlerimiz var mı, şahsen bilmiyorum.
<br /><br />
Bir bakıma bu demek oluyor ki sahabe döneminde pek çok mezhep vardı diyebiliriz. Peki neden günümüzde sadece 4 mezhepten bahsediliyor? Bu varılan hükümlerin düzenli ve sistemli bir şekilde kayda alınarak gelecek nesillere aktarılması bu mezheplerde sağlandığı için diyerek kısa bir cevap vermiş oluruz.
<br /><br />
Neden bir mezhebin yolunu izleyeyim? Neden bir mezhebe tabii olmalıyım? Sorularının cevaplarını da vermiş olmaktayız sanırım. Kendim neden içtihad etmeyeyim diyenler için konuyu biraz açmak gerekirse bunun için iki şey istenir. Bir ehliyet. İki riyakat. Kişi ehliyetli olmalıdır. İslami ilimlere vakıf olmalıdır. Hangi ayet hangi sebeple hangi olay sonrasında indirilmiştir bilmelidir. Önceden söylediğimiz gibi müctehidlik seviyesine çıkmalıdır. Masabaşı çalışmalarla iki kitap okumakla bu seviyeye ulaşılamayacağı açıktır. Kişi bir sistem kurmalıdır. Kendi içinde çelişmeyecek bir sistem ortaya koymalıdır. Muallak bir konuda hükme vardığı zaman bunun arkasına dayandırdığı sebep bir başka konuyu hükme bağlarken ihtilaf durumuna gelmemelidir.
<br /><br />
Günümüzde nakledilen hadisler arasında zahiren çatışıyor gözüken hadisler vardır. Hangi hadisi neye göre alıp içtihad edeceksin? Keyfine göre yapacaksan eğer diyecek söz yok. Bu konuda büyük alim M.Zahid efendinin bir sözünü aktaralım. Mezhepsizlik dinsizliğe götüren bir köprüdür..
<br /><br />
Telfik konusundan bahsedelim bir de. Telfik bir meselede başka bir mezhebe göre amel etme durumudur. Gerekli durumlarda telfik yapmakta bir engel yoktur. Gerekli durumlarda caizdir. Ancak kolaya kaçma amaçlı oyuncak haline getirmek bu meseleyi kişinin dinden uzaklaşmasına sebep olur diyebiliriz.
<br /><br />
Tüm mezheplerin birleştirilerek amel edilmesi durumu vardır bir de. Çok az sayıda alim tarafından caiz görülse de genel geçer kabul görülen görüş bunun doğru olmadığı yönündedir.
<br /><br />
Son kısımda itikadi mezheplerden bahsedelim ve Allahın izniyle bitirelim. İtikadi mezhepleri iki kısımda inceleyebiliriz.Ehli sünnet ve hak kabul edilen mezhep ve bidat ehli olarak kabul edilen mezhepler. Bidat ehli mezheplerin hak olarak kabul edilmemesinin sebebi sahabeler arasında hiç bir ihtilaf bulunmamasına, hadislerle sabit olmuş, Kuran'da da delalet bulunan ve sahabenin ittifak halinde olduğu inanç ve iman konularında sonradan aykırı görüşler ileri sürmüş olmalarıdır.
<br /><br />
Bu görüşler insanı imanından edebilir. Bu yüzden itikadi mezhepler çok önemlidir. Dikkat edilmesi gerekli olan konuların başındadır. İkinci kısımda ise ehli sünnet içerisinde de farklı mezhepler vardır. Maturidilik ve Eşarilik. Bu mezhepler arasında sadece küçük detaylar hakkında görüş farklılıkları vardır. İkisi hak itikad mezhepleridir.
<br /><br />
Hayırlı akşamlar. Rabbim yanlış ve hatalı bilgi vermekten muhafaza eylesin..



</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>