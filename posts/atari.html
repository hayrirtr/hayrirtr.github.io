<!DOCTYPE html>
<html lang="en">
<head>

<meta charset="UTF-8">
    <title>Merhaba, Yeniden</title>
        
		
	<link rel="stylesheet" href="../css/postcss.css">
	<link rel="stylesheet" href="../css/fonts.css">
   

</head>


<body>



<div id='blog'>


<div id='kapat'> <a href="../index.html#thg">↼ go back</a> </div>


<h2>Atari</h2>

<h3>Çarşamba, Nisan 11, 2018</h3>


<p>


Atari kelimesini duyduğumda aklımda beliren ilk şey atarinin kendisinden önce Yaşar ve Halit abimlerdir. Atariyle tanışmam onlar aracılığıyla olmuştur. Rabbim onlara, amcam ve yengeme rahmet eylesin, mekanları cennet olsun..
<br />
Dördüncü sınıfın ortalarında Karadeniz mahallesinden Sultançiftliği'ne yeni açılan fırınımızın üstüne taşınmıştık. Yaşar abimler geldiğimizde buradaydılar. Sene 1998. Halit abimler hastalıkları sebebiyle günlerini tekerlekli sandalyede evlerinde geçiriyorlardı.Yaşar abim ilkokulu bitiriyor -ki diplomasını hemen hemen hergün görebilecek durumdayım- ve hastalık bundan sonra kendini göstermeye başlıyor. Halit abim için ise biraz daha erken başlıyor bu süreç. Bir de kızı vardı Mustafa amcamın. Çok sevdiğim Müyesser ablam. Onların ihtiyaçlarıyla ablam ilgileniyordu. Ortanca çocuktu. Aynı zamanda bana fındık ezmesini sevdiren kişiydi. Senelerce abimlerle ilgilendikten sonra ilk önce Halit abimin vefatı fazla geçmeden Yaşar abimin vefatı ve son olarak babasının; Mustafa amcamın vefatına karşı benim dışarıdan gördüğüm kadarıyla dimdik duran ve şuan da annesiyle ilgilenen, kendisi gibi çok güzel ve çok sevdiğim iki kızı olan harika bir insan..
<br />
O zamanlar -orta okul yıllarımdı- hemen hemen hergün amcamlara mutlaka uğrardım. Zamanımızı çoğunlukla atari ile geçirirdik. Çoğu zaman kendilerini bir çocukla uğraşmak zorunda bırakırdım sanırım. Oyunlarda işler istediğim gibi gitmediğinde atarilerin kollarına vurmalar, kabloları sallamalar gibi tepkilerim olurdu sinirli mizacımdan dolayı. Bir defasında bir oyunu oynarken çözmemiz gereken bir şifre çıkmıştı karşımıza, bir süre duraksadıktan sonra hep bir ağızdan bulduk dedik ve daha farklı seçenekler olmasına rağmen hepimiz aynı anda aynı şeyi düşünmüştük. O an onlarla aynı düşünceyi paylaştığım için ne kadar mutlu olduğumu anlatamam. İki çok çok sevdiğim ve örnek aldığım kişi ile bir fikrin aynı anda aklımıza düşmesi beni çok etkilemişti. Şimdi baktığımızda basit bir olgu gibi gözükse dahi.. Futbol ligleri düzenlerdik, fikstür oluşturmakta oldukça başarılıydı Yaşar abim, sadece üç kişi olduğumuzdan bütün takımları eşit sayıda paylaşırdık ve hepimizin favori takımları vardı tabii ki. Herkes kendi favori takımını şampiyon yapmak için o maçlarda biraz daha fazla efor sarfederdi. Bu lig uzun soluklu olduğundan şampiyonu belirlemek haftalar alabiliyordu. Benim favori takımım Sovyet'ti kırmızı renginden dolayı. Halit abiminkisi Hollanda, Yaşar abiminkisi ise İskoçyaydı. Fakat Yaşar abim diğer takımlara yeterli ilgi göstermediğimizden dolayı bize kızardı. Figüran kelimesi kullanmayı o zamanlar öğrenmiştim. Diğer takımlar bizim için figürandı fakat Yaşar abim bundan hoşlanmazdı.. Aynı takımda oynamayı da pek bir severdik. Hatırladığım kadarıyla Halit abimle bu tür oyunları daha çok oynardık. Özellikle Goal3 ve Nekketsu Basket. Ben kaleci olurdum uçarak şutları tutmak, kendi kalemden karşı kaleye top sürmek hoşuma giderdi açıkçası. Büyük bir deprem de yaşamıştık hatırlarsanız bu senelerde, bir gün yine atari oynarken artçı depremlerden birine tutulmuştuk..
<br />
Galatasarayın o yıllardaki kalitesini bilmeyen yoktur, avrupa maçlarını da hep beraber izlerdik. Fatma yengemin dizileri, Halit abimin ingilizceye ve çizimlere olan ilgisi, Yaşar abimin yabancı dizileri(x files, ..) ve tartışma programları, o kırmızı masa üstündeki akşam yemekleri, ekmek arası fındık ezmeleri ve daha nice güzellikler..
<br />
Rabbim, Mustafa amcam, Halit ve Yaşar abime rahmet eylesin mekanlarını cennet eylesin ve Müyesser ablama Fatma yengeme ve Erhan abime sabır, huzur ve ferahlık nasip eylesin, o güzel Demet ve Buket canlarıma da güzel ve imanlı bir gelecek nasip eylesin..




</p>



</div> <!-- end blog -->


<div id='sonra'>


<p>Next</p>

<a href="youwill.html">You Will Always Be..</a>


</div>






</body>
</html>